# Motivering Personligt brev, Henrik Berglund FEND22

Jag valde att söka till Epinova för att jag visste att de hade öppnat för ansökningar till LIA så det kändes perfekt att kombinera det med den här kursen. Jag visste också sedan innan att de var med i ledningsgruppen vilket gjorde de mer intressanta för mig eftersom jag då också vet att de är intresserade av oss och vill att vi ska få en så bra utbildning som möjligt. Annika från Epinova hade även varit med i ledningsgruppsmötet via Zoom innan kursen där hon gav en positiv bild av Epinova och många bra svar på våra frågor.

Min research var att gå in på deras sida och titta runt på deras olika länkar. Det jag tyckte var extra intressant var deras Om oss-sida där de länkade till företagets värdeord som gav en bild vilka värden och egenskaper som är viktiga hos just Epinova men också deras länkar till intervjuer med medarbetare. 

Det var väldigt långa och bra intervjuer som gjorde att man fick en ännu bättre bild av hur det är att jobba hos Epinova. Jag fick bilden att samarbete är viktigt och att Epinova har en familjär miljö där man kan ställa frågor och få hjälp vilket gör mig glad som LIA-sökande för att det känns inte lika läskigt om man vet att man kommer in i en trevlig miljö där man kan få hjälp och stöd.

Detta gjorde mig såklart glad för jag älskar själv att hjälpa andra och lösa problem och kände att jag skulle kunna passa in på Epinova. Jag fick känslan att det verkar helt enkelt vara en riktigt trevlig arbetsplats där man trivs. Sedan i mitt personliga brev kunde jag ha denna känsla i åtanke för att skriva ett personligt brev som passade just till Epinova.

Det kändes på något sätt enkelt att skriva det personliga brevet för jag och Epinova delar många värden så det var bara att skriva att jag gillar att hjälpa och samarbeta vilket jag gör. Jag märkte också att det blev enklare att skriva efter att ha gjort research för att då fick man reda på hur man skulle kunna passa in och kunna bidra till just det företaget. Man hittar värden inom företaget som passar in i ens personlighet eller färdigheter och lyfter fram de sakerna för att visa hur man skulle passa företaget.

Jag hoppas att det här räcker som motivering. Kortfattat kan man säga att det var det att researcha företaget för att hitta hur de är och få en mer mänsklig bild av företaget som man sedan kan tala till i sitt personliga brev.